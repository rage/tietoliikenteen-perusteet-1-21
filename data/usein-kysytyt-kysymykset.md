---
path: "/usein-kysytyt-kysymykset"
title: "Usein kysytyt kysymykset"
hidden: false
information_page: true
separator_after: " "
---

Tässä usein kysyttyjä kysymyksiä ja ongelmia. Jos et löydä kysymykseesi vastausta täältä, voit esittää sen [tukiväylillämme](/tukivaylat).

<table-of-contents></table-of-contents>

### Löysin materiaalista virheen

Avaa joko issue tai muutosehdotus kurssin Github-repossa: https://github.com/rage/tietoliikenteen-perusteet-1-21.


### Työ- ja elinkeinotoimisto haluaa minulta selvityksen kurssista

Ohjaa TE-toimisto tälle sivulle:

Tämä kurssi on kaikille avoin ja ilmainen verkkokurssi. Kurssin käymistä voi verrata kirjan lainaamiseen kirjastosta. Kirjastosta lainattava kirja saattaa liittyä johonkin yliopisto-opintoihin liittyvään kurssiin. Aivan samalla tavalla kuin kirjastosta lainattava kirja, verkkokurssimme on luettavissa huvin ja itsensä sivistämisen vuoksi tai yliopisto-opintojen edistämiseksi.

Tämä kurssi on osa Helsingin yliopiston tietojenkäsittelytieteen kandiohjelman kurssia Tietoliikenteen perusteet. Se ei siis kata koko kurssia, vaan vain sen alkuosan. Kurssi muodostaa itsenäisen 2 op:n kokonaisuuden. Kurssin suorittajat eivät kuitenkaan automaattisesti ole Helsingin yliopiston opiskelijoita, emmekä pakota ketään suorittamaan kurssia opintopisteisiin johtavassa muodossa. Kurssista voi kuitenkin halutessaan -- ja kurssin menestyksekkäästi suorittamalla -- saada opintopisteitä avoimen yliopiston kautta.

### Saan tukea Työ- ja elinkeinotoimistolta. Voinko silti tehdä kurssin?

Sovi asiasta etukäteen TE-toimistosi kanssa. TE-toimistot eivät valitettavasti käsittele kursseihimme liittyviä asioita yhdenmukaisesti. Jotkut ovat evänneet tukia jo kursseillemme osallistumisesta, vaikkei tavoitteena olisi opintopisteet tai opinnot. Toisaalta toiset TE-toimistot ovat suositelleet joitakin tarjoamiamme kursseja ja jopa ohjanneet ihmisiä näille kursseille ilman tukien epäämistä.

### Saako kursseista jonkinlaisen virallisen opintosuoritusotteen? Ja miten hyväksiluen sen oppilaitoksessani?

Helsingin yliopiston avoimen yliopiston ohjeiden mukaan toimivat opiskelijat voivat saada opintopisteitä pelkästään tästä verkkokurssista, mutta silloin pitää tehdä kaikki vaaditut osiot. Virallisen suoritusotteen voisi siis saada vain, jos on ilmoittautunut kurssille HYn avoimen ohjeiden mukaan ja tehnyt myös tentin moodlessa. Muiden oppilaitosten osalta emme voi luvata mitään, vaan kannattaa varmistaa asia oman oppilaitoksen opintovastaavalta.

Tutkinto-opiskelijoille tämä on osa laajempaa kurssia Tietoliikenteen perusteet, eikä heille anneta merkintää erikseen tästä osasuorituksesta, koska kurssia ei voi suorittaa paloissa.
