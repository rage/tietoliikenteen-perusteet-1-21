---
path: "/kurssin-suorittaminen"
title: "Kurssin suorittaminen"
hidden: false
information_page: true
---

## Kurssin suorittamnen

Kurssista voi saada Helsingin yliopiston suoritusmerkinnän vain osallistumalla keväällä 2021 joko tutkinto-opiskelijoiden kurssille [TKT20004 Tietoliikenteen perusteet](https://studies.helsinki.fi/opintotarjonta/cur/hy-opt-cur-2021-6ee318ca-6ac2-4f0a-bb47-22a4295a8a93/Tietoliikenteen_perusteet) tai kaikille suunnatulle avoimen yliopiston kurssille [AYTKT200041 Tietoliikenteen perusteet 1](https://studies.helsinki.fi/opintotarjonta/cur/hy-CUR-141378374/Avoin_yo_Tietoliikenteen_perusteet_1_kev%C3%A4t_2021).  

Muita todistuksia kurssin suorittamisesta ei anneta. 

Molemmat kurssit käyttävät tätä materiaalia, mutta niillä on erilaiset suoritustavat ja ne arvostellaan toisistaan riippumatta. 


### Avoin yliopisto: AYTKT200041 Tietoliikenteen perusteet 1, 2op

Avoimen yliopiston opiskelija suorittaa kurssin moodle-tentillä. Ennen tenttiä opiskelijan pitää käydä läpi tämä verkkomateriaali ja tehdä kaikki materiaalissa olevat tehtävät. 

Opiskelija siis osallistuu vain yhteen tenttiin, mutta kurssilla järjestetään kolme tenttimismahdollisuutta, joista viimeisin on tarkoitettu lähinnä uusintakuulusteluksi. Nämä tentit järjestetään moodlessa.

Kaksi ensimmäistä tenttiä ovat 1) Ma 29.3.2021 klo 10 - Ti 30.3.2021 klo 16 ja 2) Ke 28.4.2021 klo 10 - To 29.4.2021 klo 16. Uusintakuulustelu (kolmas ja viimeinen tentti) on suunniteltu pidettäväksi Ma 24.5.2021 klo 10 - Ti 25.5.2021 klo 16. Tämän kokeen kanssa ongelmani on se, että yliopiston nykyisen suunnitelman mukaan juuri tuolloin on opiskelijarekisterin siirto järjestelmästä toiseen, joten ilmoittautumiset ja ehkä myös moodlen käyttö ei onnistu. Mikäli aikataulu pitää paikkansa, niin tämä tentti siirretään kesäkuun alkupuolelle 10.6-11.6. Uusintakuulustelun tarkka ajankohta kerrotaan kun varmistuu onko siirto tarpeen.

Toimintaohje:

1.	Tee ensin tämä mooc-kurssi ja vähintään 70% tentävistä.
2.	Ilmoittaudu avoimen yliopiston opiskelijaksi viimeistään 3 arkipäivää ennen tentin alkua kurssisivun [AYTKT200041 Tietoliikenteen perusteet 1](https://studies.helsinki.fi/opintotarjonta/cur/hy-CUR-141378374/Avoin_yo_Tietoliikenteen_perusteet_1_kev%C3%A4t_2021) ohjeiden mukaisesti. 
3.  Odota 24 tuntia ja aktivoi Helsingin yliopiston käyttäjätunnus. Saat ohjeet aktivointia varten ilmoittautumista seuraavana päivänä.
4.	Kirjaudu [Opintoni-sivulle](https://student.helsinki.fi/opintoni), josta saat kurssiavaimen ja linkin Moodleen kirjautumista varten.
5.	Kirjaudu kurssin Moodleen Helsingin yliopiston käyttäjätunnuksella ja kurssiavaimella. Moodlessa on harjoitustentti, jonka tekemistä suosittelen ennen varsinaisen tenttiajan alkua. Näin voi varmistaa osaavansa käyttää moodlea. 
6. Tee tentti moodlessa ilmoitettuna aikana.

HUOM!
-	Ilmoittautuminen Avoimeen yliopiston täytyy tehdä muutama arkipäivä ennen suunniteltua tenttiajankohtaa.
-	Vain niiden opiskelijoiden opintosuoritukset voidaan kirjata Helsingin yliopiston opintorekisteriin, jotka ovat tehneet kurssi-ilmoittautumisen Avoimeen yliopistoon ja suorittaneet kurssin loppuun ohjeiden mukaisesti.




### Helsingin yliopiston tutkinto-opiskelijat: TKT20004 Tietoliikenteen perusteet, 5 op

Kurssin osallistujille tämä verkkokurssi on laajemman Tietoliikenteen perusteet -kurssin osasuoritus. Tämän Tietoliikenteen perusteet 1 -verkkokurssin koko sisältö katetaan kurssin ensimmäisessä minikokeessa.

Opiskelijoiden tulee ilmoittautua kurssille OODIssa kurssisivun [TKT20004 Tietoliikenteen perusteet](https://studies.helsinki.fi/opintotarjonta/cur/hy-opt-cur-2021-6ee318ca-6ac2-4f0a-bb47-22a4295a8a93/Tietoliikenteen_perusteet) ohjeiden mukaisesti.

Kurssisivulla ja kurssin moodlessa on tarkempaa tietoa kurssin arvosteluperiaatteista.
